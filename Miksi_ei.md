# Miksi OCAD:iä tai Pullautinta ei tarvita?

## Pullautin

Pullautinta on epäsuorasti käytetty, koska MapAnt -palvelusta ladattavat kartat on Pullauttimella tuotettu.

Käytännössä Pullauttimen käyttö ei ole näillä ohjeilla tarpeen, koska tarvittavat käyrämallit tehdään LAStools:lla,
koska Pullauttimen jyrkännekuvaukset vektorimuodossa ovat useimmiten melkoisen sekavia (käytännössä niitä ei voit tuoda
sellaisenaan piirrettävään karttaan) ja koska Pullautin ei tuota kasvillisuuskuvausta vektorimuodossa. Pullautin tuottaisi
lisäksi pistekumparekuvauksen vektorimuodossa, mutta sen voi kohtuullisella vaivalla kopioida MapAnt -pohjasta.

## OCAD

Uudemmat OCAD -versiot osaavat käsitellä jo esimerkiksi laserkeilausaineistoa, mutta tässä ohjeessa käytetty LAStools
mahdollistaa todella monipuolisen käsittelyn, joskin käyttö on monivaiheista ja vaatii osaamista.

OCAD edellyttää maastotyössäkin Windows -työasemaa, esimerkiksi säänkestävää kannettavaa. Tässä ohjeessa käytetty OOM
toimii sen sijaan halvoissa Android -laitteissa ja esimerkiksi älypuhelimessa. Puhtaaksipiirron voi tehdä työpöydän
ääressä PC:llä.

Hinta: Ominaisuuksiltaan vastaavan OCAD:n Orienteering -version lisenssi yhdelle käyttäjälle on maksaa lähes 150€/vuosi.

Ratasuunnitteluun voi käyttää (ainakin minusta) OCAD:iä helppokäyttöisempää [Purple Pen](http://purplepen.golde.org/).
Purple Pen toimii yhtä hyvin OCAD:n, OOM:n kuin myös esimerkiksi PDF-muodossa tuotettujen karttojen kanssa.

## Käytetyn työkalusetin ominaisuudet

Käytetyt työkalut tarjoavat valtavasti mahdollisuuksia muunteluun ja ohjelmointitaitoisille mahdollisuuden kehitellä
omiin käyttötarpeisiin soveltuvia työkaluja.
